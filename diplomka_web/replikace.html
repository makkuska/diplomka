<!DOCTYPE html>
<html lang="cs-cz" dir="ltr">
  <head>
    <meta charset="utf-8" />
    <meta name="viewport" content="width=device-width, initial-scale=1.0" />
    <meta name="author" content="Markéta Solanská" />
    <meta name="description" content="Doprovodný web k diplomové práci Replikace a synchronizace dat v prostředí Esri platformy" />
    <link rel="shortcut icon" href="../../bootstrap/assets/ico/favicon.png" />

    <!-- CSS -->
    <link rel="stylesheet" href="dist/css/bootstrap.min.css" />
    <link rel="stylesheet" href="dist/css/blog.css" />
    <link rel="stylesheet" href="dist/css/diplomka.css" />

    <!-- JavaScript -->
    <script type="text/javascript" src="dist/js/jquery.js"></script>
    <script type="text/javascript" src="dist/js/bootstrap.min.js"></script>

    <!-- HTML5 shim and Respond.js IE8 support of HTML5 elements and media queries -->
    <!--[if lt IE 9]>
    <script src="dist/js/html5shiv.js"></script>
    <script src="dist/js/respond.min.js"></script>
    <![endif]-->

    <title>Solanská - Synchronizace a replikace geodat v prostředí Esri platformy | Replikace</title>
  </head>

  <body>
    <!-- Navigace -->
    <div class="blog-masthead">
      <div class="container">
        <nav class="blog-nav">
        <a id="uvod"    class="blog-nav-item" href="index.html">Úvod</a>
        <a id="cile"    class="blog-nav-item" href="cile.html">Cíle práce</a>
        <a id="pojmy"  class="blog-nav-item" href="pojmy.html">Vymezení pojmů</a>
        <a id="replikace"  class="blog-nav-item" href="replikac.html">Replikace</a>
        <a id="vysledky" class="blog-nav-item" href="vysledky.html">Výsledky</a>
        <a id="zaver"   class="blog-nav-item" href="zaver.html">Závěr</a>
        <a id="summary" class="blog-nav-item" href="summary.html">Summary</a>
        </nav>
      </div>
    </div>  
    <!-- Nadpis -->
    <div class="sidebar-module sidebar-module-inset">
      <div class="container">
        <h1>Synchronizace a replikace geodat v prostředí Esri platformy</h1>
        <p class="blog-description">Diplomová práce Markéty Solanské, vedoucí
        práce doc. RNDr. Vilém Pechanec PhD.</p>
      </div> 
    </div> 

    <div id="first" class="replikace">
      <div class="container">
        <!-- tělo stránky -->
        <div class="hlavni"> 
          <h2 class="page-header">Replikace</h2>
          <p>
          <strong>Replikace</strong> je proces, u kterého jsou data a databázové objekty kopírovány z jednoho
          databázového serveru na druhý a poté synchronizovány pro zachování identity obou
          databází. Synchronizací je v tomto případě myšleno kopírování všech změn, které v
          databázi nastanou. Použitím replikace je možno data distribuovat na různě vzdálená
          místa nebo mezi mobilní uživatele v rámci počítačové sítě a internetu (Microsoft,
          2013).
          </p>
          <p>
          Vývojáři mnohých moderních aplikací se musí zabývat přetížením
          serveru způsobených velkým počtem současných přístupů. V případě
          přetížení se prodlouží odezva serveru, data tedy přicházejí k
          uživateli pomalu, nebo server dokonce úplně spadne.
          </p>
          <p>
          Mezi časté důvody použití databázové replikace tedy patří zajištění <strong>dostupnosti
          dat</strong> (angl. High Availability), resp. snížení pravděpodobnosti, že data nebudou dostupná (Obe a Hsu, 2012).
          Další důvodem je rozložení přístupů do databáze mezi více serverů, takže nebude
          docházet ke zpomalení výkonu hlavního serveru (Bell et al., 2010). Ke zpomalení
          serveru dochází také při zálohování, což lze řešit replikací dat na jiný server, na
          kterém je pak spuštěn proces zálohování.
          </p>
          <p>
          Všechny databázové servery zapojené do procesu replikace jsou v
          odborné literatuře nazývány <strong>uzly</strong>, angl. node. Tyto uzly dohromady
          tvoří <strong>replikační cluster</strong>. Při správně nastavené replikaci, jejímž
          cílem je zajištění vysoké dostupnosti dat (HA), by v clusteru nikdy
          neměly být méně než tři uzly. Může se totiž stát, že vypadne jeden ze
          dvou uzlů, čímž dojde k situaci, že data nebudou v daný okamžik
          zálohovaná.
          </p>
          <p>
          Uzly v replikačním clusteru mohou mít jednu ze dvou základních rolí, nejčastěji
          nazývaných <strong>master</strong> a <strong>slave</strong>. Master server nebo pouze master je server, který poskytuje
          data k replikaci, má práva na čtení i zápis a probíhají tedy na něm veškeré aktualizace.
          Je možno se setkat také s pojmenováním Primary server, Provider, Sender, Parent
          nebo Source server. Naprosto jiný pojem zavádí SQL Server, který tento zdrojový
          server nazývá Publisher (česky Vydavatel). Druhý databázový server je nejčastěji
          nazýván slave, Standby, Reciever, Child nebo Subsciber (česky Odběratel). Poslední
          pojem je také používán SQL Serverem. Na tento server, který je dostupný vždy jen
          pro čtení dat, se data kopírují, není však možné na něj změny zapisovat přímo (Riggs
          a Krosing, 2010).
          </p>
          <img src="dist/img/schema_masterMasterSlave.png" alt="Srovnání Master-Master a Master-Slave replikace" />
          <div class="gray text-center">
            Obrázek 4: Srovnání Master-Master a Master-Slave replikace
          </div>
          <p>
          Podle počtu master a slave serverů v replikačním clusteru se rozlišuje, zda se jedná
          o jednosměrnou nebo obousměrnou replikaci. U tzv. <strong>master-master</strong> replikace existuje
          v replikačním clusteru několik master serverů, tedy těch na které se změny zapisují
          přímo. To je praktické například ve chvíli, kdy je i samotných zápisů tolik, že jeden
          server tuto zátěž neunese (viz obr. 4). Zápisy z jednotlivých master serverů se tedy
          nereplikují pouze na slave servery, ale také na všechny ostatní mastery. Tento způsob
          s sebou však nese značné komplikace, je potřeba řešit konflikty změn v rámci stejných
          záznamů, a je tudíž relativně náročný na údržbu. Tato práce se zabývá použitím druhé
          způsobu, tzv <strong>master-slave</strong> replikace. Tato replikace používá vždy jen jeden master
          server v clusteru a dva a více slave servery. Kopie dat tedy probíhá jednosměrně,
          vždy z master na slave servery. Podle Bella a kol. (2010) mají moderní aplikace často
          více čtenářů než zapisovatelů, proto je zbytečné, aby se všichni čtenáři připojovali na
          stejnou databázi jako zapisovatelé a zpomalovali tím jejich práci (Bell et al., 2010).
          </p>
          <p>
          Při návrhu replikace je potřeba se zamyslet také nad tím, zda bude
          synchronní či asynchronní. <strong>Synchronní replikace</strong> neumožní potvrzení
          transakce modifikující data, dokud všechny změny nejsou přeneseny na
          alespoň jeden slave server (Böszörmenyi a Schönig, 2013). Tento
          přístup zajistí, že žádná data nebudou v průběhu zápisu ztracena. V
          některých případech tento způsob může zbytečně zpomalit rychlost
          zápisu do databáze, protože je nutno čekat na dokončení zápisu na
          slave server. Zároveň může způsobit nemožnost zápisu do databáze v
          případě, že se přeruší spojení se slave serverem nastaveným pro
          synchronní replikaci. Tento způsob je využíván například při
          bankovních transakcích, kde je potřeba zajistit, aby všechny operace
          proběhly na obou stranách. V tomto případě je užití tohoto způsobu
          zcela nezbytné. Druhým způsobem je <strong>asynchronní replikace</strong>, při které
          se nová data mohou zapisovat na master server, přestože ještě nedošlo
          k replikaci stávajících dat na slave server (Obe a Hsu, 2012). To je
          sice za běžného provozu rychlejší, v některý případech však může
          způsobit nekonzistenci dat, například když proběhne transakce na
          master serveru, který však spadne dřív, než se změna zapíše na slave.
          V takovém případě se slave změní na master server, ale zároveň se
          nikdy nedozví o transakci, o které má uživatel informace, že proběhla
          v pořádku.
          </p>
          <img src="dist/img/schema_asyncSync.png" alt="Rozdíl mezi synchronní a asynchronní replikací
" />
          <div class="gray text-center">
            Obrázek 5: Rozdíl mezi synchronní a asynchronní replikací
          </div>
          <p>
          Replikace v PostgreSQL umožňuje kopii všech databází a tabulek nebo i výběr
          jen některých. Více o možnostech a způsobech nastavení replikace.
          </p>
          <p>
          Dále je možno rozlišovat replikaci pole toho, zda je
          logická nebo fyzická. Při
          <strong>fyzické replikaci</strong> se kopírují na druhý server bloky binárních
            datových souborů bez znalosti jejich struktury (sloupce, řádky, . .
            . ). Pro tento způsob kopírování dat je potřeba mít na obou
            serverech stejnou platformu a architekturu. Tento způsob je velice
            efektivní a často snazší na konfiguraci.
          </p>
          <p>
          Naopak při <strong>logické replikaci</strong> se v přenášených datech přenáší samotný SQL příkaz,
          který se na slave serveru provede stejně jako na master serveru, nebo informace o tom,
          na kterých řádcích změny proběhly a jaké. Tento způsob je více flexibilní, umožňuje
          výběr jen několika databází nebo tabulek a není závislý na architektuře ani operačním
          systému (Böszörmenyi a Schönig, 2013).
          </p>
          <p>
          Posledním diskutovaným pojmem je <strong>kaskádová replikace</strong>, která umožňuje
          připojit další slave k jinému slave serveru místo k hlavnímu master
          serveru. Kaskádovou replikaci využijeme v případě, že je třeba
          replikovat data na větší počet slave serverů v clusteru. V případě,
          že by se všechny slave servery připojovaly k hlavnímu serveru, došlo
          by u něj k razantnímu snížení jeho výkonu. Kaskádová replikace může
          být praktická také v okamžiku, kdy se data přenáší na velkou
          vzdálenost. V případě, kdy je třeba mít několik replik ve velké
          vzdálenosti od master serveru, je zbytečné, aby se obě kopie
          přenášely na tak velkou vzdálenost, když druhý slave server lze
          připoji k prvnímu.
          </p>
          <img class="mensi" src="dist/img/schema_kaskadova.png" alt="Ukázka kaskádové replikace" />
          <div class="gray text-center">
            Obrázek 6: Ukázka kaskádové replikace
          </div>
        </div>
        <div class="blog-footer footer">
          <p>© 2014 <a href="mailto:marketa.solanska@gmail.com">Markéta SOLANSKÁ</a> | 
          vedoucí práce: <a href="http://geoinformatics.upol.cz/pracovnici-det.php?menu=vipe" target="_blank">doc. RNDr. Vilém PECHANEC, Ph.D.</a> | 
          <a href="geoinformatics.upol.cz">Katedra geoinformatiky</a>
          </p>
        </div>
      </div> <!-- /container -->
    </div> <!-- konec těla stránky -->

    <script type="text/javascript" src="dist/js/menu.js">
    </script>

  </body>
</html>
